<!DOCTYPE html>
<html>
<head>
    <title>Elevator Saga - Manuale</title>
    <meta charset="UTF-8">
    <link rel="stylesheet" href="font-awesome-4.1-1.0/css/font-awesome.min.css" type="text/css" media="all">
    <link href='//fonts.googleapis.com/css?family=Oswald:400,700,300' rel='stylesheet' type='text/css'>
    <link rel="stylesheet" href="style.css" type="text/css" media="all">

    <link rel="stylesheet" href="libs/highlight/styles/default.css" type="text/css" media="all">
    <link rel="stylesheet" href="libs/highlight/styles/solarized_light.css" type="text/css" media="all">

    <script type="text/javascript" src="libs/highlight/highlight.pack.js"></script>
    <script>hljs.initHighlightingOnLoad();</script>
</head>
<body>
    <div class="container" style="width: 960px">
        <div class="header">
            <h1>Elevator Saga <em class="emphasis-color">Manuale</em></h1>
        </div>

        <div class="help">
            <h2>Introduzione</h2>
            <p>
                Questo è un gioco di programmazione!<br>
                Il tuo compito è scrivere un programma che controlli il comportamento di uno o più ascensori, in altre parole dovrai programmare l'intelligenza artificiale degli ascensori.
            </p>
            <p>
                L'obiettivo è trasportare persone in maniera efficiente.<br>
                Questo vuol dire:<br>
                1&#41; Trasportare più persone possibili nel <em>minor tempo</em> possibile.<br>
                2&#41; Ridurre al minimo il <em>tempo di attesa</em> delle persone che vogliono usare l'ascensore.<br>
                3&#41; Ridurre al minimo il <em>numero di mosse (spostamenti)</em> dell'ascensore.<br>
            </p>

            <h2>Come giocare</h2>
            <p>
                Componi il tuo programma con i blocchi di codice che troverai cliccando sui menù <em>Cicli</em>, <em>Eventi</em>, ecc. <br>
                Per eseguire il tuo codice (e verificare che superi la sfida) clicca sul pulsante <strong>Applica codice</strong>. <br>
                Nota: il pulsante <strong>Avvia/Pausa</strong> serve a mettere in pausa/riavviare l'esecuzione ma prima di cliccarlo dovrai aver <strong>applicato il tuo codice</strong> come descritto nella frase precedente! <br>
                Puoi velocizzare o rallentare la velocità di esecuzione del programma cliccando i bottoni <i class="fa fa-plus emphasis-color"></i> e <i class="fa fa-minus emphasis-color"></i>.

                <br><br>
                Ogni sfida consiste di un palazzo con più piani, chiamati <strong>P0, P1, P2, ...</strong> e uno o più ascensori chiamati <strong>A0, A1, A2, ...</strong> <br>
                Ogni ascensore avrà una <strong>coda di operazioni</strong> da eseguire, ovvero una lista di piani che visiterà in ordine, dal primo all'ultimo. <br>
            </p>


            <h2>Come usare i blocchi di codice</h2>
            <p>
                Il tuo programma consiste di ogni blocco di codice che avrai trascinato sulla parte bianca dello schermo (a destra del menù da cui puoi selezionare i blocchi). <br>
                In generale: <br>
                1) Quando i blocchi vengono collegati <em>uno dopo l'altro</em> verranno eseguiti in sequenza (dall'alto verso il basso) <br>
                2) Quando i blocchi vengono collegati <em>uno dentro all'altro</em> allora verranno eseguiti da quello più esterno a quello più interno. <br>

                <br>
                Un blocco che può contenere altri blocchi al suo interno crea un particolare <strong>contesto</strong> per i blocchi che sono all'interno. <br>
                <img src="images/manual_nested_example.png" /> <br>
                Ad esempio in questa immagine il blocco <strong>Per ogni piano</strong> farà sì che le istruzioni contenute al suo interno vengano eseguite per ogni piano presente nella sfida corrente. <br>
                In questo caso la dicitura <strong>questo piano</strong> al suo interno indica <em>ogni piano</em>, in altre parole, le istruzioni all'interno del blocco "per ogni piano" verranno eseguite una volta per ogni piano.<br>
                Se invece di "questo piano" venisse selezionata, ad esempio, l'opzione "P0", allora le istruzioni all'interno del blocco "per ogni piano" verrebbero eseguite sempre e solo per il piano "P0". <br>

                <img src="images/manual_nested_example_2.png" /> <br>
                In questa seconda immagine invece il blocco <strong>Quando A0 sta per passare per un piano</strong> farà sì che le istruzioni al suo interno vengano eseguite ogni volta che l'ascensore "A0" starà per passare per un piano.<br>
                In questo caso la dicitura <strong>questo piano</strong> al suo interno indica, di volta in volta, il particolare piano che l'ascensore sta per attraversare.<br>
            </p>

            <h2 id="docs">Funzionalità dei blocchi</h2>

            <h3>Cicli</h3>
            <p>
            I <strong>Cicli</strong> permettono di definire operazioni che si applicano <em>ad ogni elemento</em> incluso nel ciclo. Ad esempio "ogni piano del palazzo", oppure "ogni ascensore". <br>
            <strong>Importante</strong>: ricordati di usare la dicitura <em>questo piano</em>, <em>questo ascensore</em> per applicare correttamente le operazioni all'interno dei cicli.
            </p>
            <br>
            <br>

            <p>
            <strong>Per ogni ascensore</strong><br>
            <img src="images/forAllElevators.png" /> <br>
            Inserendo altri blocchi all'interno di questo ciclo si possono definire comportamenti validi per tutti gli ascensori. <br>
            L'esempio di destra aggiunge il piano terra "P0" alla coda di tutti gli ascensori. <br>
            </p>

            <p>
            <strong>Per ogni piano</strong><br>
            <img src="images/forAllFloors.png" /> <br>
            Inserendo altri blocchi all'interno di questo ciclo si possono definire comportamenti validi per tutti i piani. <br>
            L'esempio di destra aggiunge tutti i piani alla coda dell'ascensore "A0". <br>
            </p>

            <h3>Eventi</h3>
            <p>
            Gli <strong>Eventi</strong> permettono di definire operazioni in risposta a cose che succedono durante l'esecuzione del programma. <br>
            Ad esempio permettono di definire un comportamento in risposta al fatto che qualcuno abbia premuto il pulsante "salita/discesa" a un certo piano ecc. <br>
            </p>

            <p>
            <strong>Quando la coda di "ascensore" è vuota</strong><br>

            <img src="images/emptyQueue.png" /> <br>
            Il codice interno a questo evento viene eseguito quando un ascensore termina le operazioni nella sua coda (ed è quindi fermo). <br>
            </p>

            <p>
            <strong>Quando scelgono un piano in "ascensore"</strong><br>

            <img src="images/floorChosen.png" /> <br>
            Il codice interno a questo evento viene eseguito quando una persona sceglie un piano di destinazione in un particolare ascensore. <br>
            Ricorda di usare la dicitura "questo piano" per riferirti al particolare piano selezionato. <br>
            </p>

            <p>
            <strong>Quando premono "direzione" al piano "piano"</strong><br>

            <img src="images/floorCall.png" /> <br>
            Il codice interno a questo evento viene eseguito quando una persona chiama l'ascensore a un certo piano.<br>
            Si può differenziare il comportamento in base alla direzione scelta (salire/scendere) oppure no (entrambe). <br>
            </p>

            <p>
            <strong>Quando "ascensore" sta per passare per "piano"</strong><br>

            <img src="images/passingThrough.png" /> <br>
            Il codice interno a questo evento viene eseguito quando l'ascensore sta per passare per un piano senza fermarcisi.<br>
            Ricorda di usare la dicitura "questo piano" per riferirti al particolare piano. <br>
            </p>

            <p>
            <strong>Quando "ascensore" arriva a un piano</strong><br>

            <img src="images/stopAtFloor.png" /> <br>
            Il codice interno a questo evento viene eseguito quando l'ascensore sta per arrivare a un piano dove si fermerà per far uscire/entrare persone.<br>
            Ricorda di usare la dicitura "questo piano" per riferirti al particolare piano. <br>
            </p>

            <h3>Azioni</h3>
            Le <strong>Azioni</strong> permettono di dare comandi all'ascensore. <br>
            Ad esempio permettono di dire all'ascensore di aggiungere un certo piano alla sua coda di operazioni o di andarci direttamente. <br>
            </p>

            <p>
            <strong>Aggiungi "piano" alla coda di "ascensore"</strong><br>
            <img src="images/addToQueue.png" /> <br>
            Aggiunge il piano al fondo della coda dell'ascensore. <br>
            Questo vuol dire che l'ascensore ci andrà <em>dopo</em> aver completato le operazioni che ha in coda al momento.
            </p>

            <p>
            <strong>Manda "ascensore" al piano "piano" subito</strong><br>
            <img src="images/goImmediately.png" /> <br>
            Manda subito l'ascensore al piano indicato. <br>
            Dopo essere arrivato, l'ascensore riprenderà ad eseguire le operazioni che ha in coda. <br>
            </p>

            <p>
            <strong>Ordina la coda di "ascensore" in ordine "crescente/decrescente"</strong><br>
            <img src="images/sortQueue.png" /> <br>
            Ordina i piani da visitare in ordine crescente (P0, P1, P2, ...) o decrescente (..., P2, P1, P0). <br>

            </p>

            <p>
            <strong>Rimuovi "piano" dalla coda di "ascensore"</strong><br>
            <img src="images/removeFromQueue.png" /> <br>
            Rimuove un certo piano dalla coda di operazioni future di un ascensore. <br>

            </p>

            <h3>Controlli</h3>
            <p>
            I <strong>Controlli</strong> permettono di verificare determinate situazioni per prendere decisioni. <br>
            Ad esempio permettono di verificare quanto peso sta trasportando un certo ascensore in un certo momento e di agire in base a una condizione decisa da chi programma. <br>
            </p>

            <p>
            <strong>Se "ascensore" sta "salendo/scendendo"</strong><br>
            <img src="images/checkDirection.png" /> <br>
            Esegui operazioni solo se l'ascensore sta salendo o scendendo. <br>

            </p>

            <p>
            <strong>Se il piano "piano" "è/non è" in coda a "ascensore"</strong><br>
            <img src="images/checkInQueue.png" /> <br>
            Esegui operazioni solo se il piano è o non è in coda all'ascensore. <br>

            </p>

            <p>
            <strong>Se il carico di "ascensore" è "maggiore/minore/..." di "percentuale"</strong><br>
            <img src="images/checkLoad.png" /> <br>
            Esegui operazioni solo se il peso delle persone presenti nell'ascensore ha determinate caratteristiche. <br>
            <strong>Nota:</strong> ogni persona pesa in modo diverso e casuale e il carico non è automaticamente determinato dal numero di persone. <br>
            </p>

            <p>
            <strong>Se l'ascensore "ascensore" è su un piano "uguale/maggiore/minore" di "piano"</strong><br>
            <img src="images/checkPosition.png" /> <br>
            Esegui operazioni solo se l'ascensore si trova in una certa posizione rispetto ad un certo piano. <br>

            </p>

            <h3>Selezione</h3>
            <p>
            Le <strong>Selezioni</strong> permettono di selezionare particolari oggetti (piani o ascensori). <br>
            </p>

            <p>
            <strong>Scegli l'ascensore "condizione" che sta "azione"</strong><br>
            <img src="images/chooseElevator.png" /> <br>
            Seleziona l'ascensore in base a una condizione: il carico dipende da quante persone sono presenti all'interno dell'ascensore, la capienza dipende dalle dimensioni dell'ascensore (un ascensore più capiente può portare più peso). C'è anche la possibilità di scegliere un ascensore completamente a caso.<br>
            Inoltre è possibile specificare che l'ascensore deve stare salendo o scendendo (oppure entrambe). <br>
            <strong>Importante:</strong> ricordati di usare la dicitura "questo ascensore" all'interno del blocco per usare effettivamente l'ascensore selezionato. <br>

            </p>
        </div>
        <div class="footer">
            <strong>Creato da Magnus Wolffelt e collaboratrici/collaboratori</strong><br>
            <strong>Versione a blocchi implementata da Gabriele Pozzan, per domande, suggerimenti o curiosità scrivere a gabriele.pozzan@studenti.unipd.it</strong>
        </div>
    </div>
</body>
</html>
